Problemi sa „predviđanjima“ prosjeka u školama česte su muke učenika. Pravilnik o ocjenjivanju napravljen je tako da iako elektronski dnevnik računa aritmetičku sredinu profesori imaju slobodu zaključiti ocjenu po svojoj procjeni ili nekom svom algoritmu što je naročito izraženo pri korištenju konvencionalnih dnevnika. Kako bi se smanjile muke učenika koji pred krajeve školskih godina koriste kalkulator više za računanje prosjeka nego za matematiku te kako bi se učenicima pomoglo osmisliti plan učenja za što lakše postizanje željene ocjene osmišljen je __________ (još nisam smislio naziv).
Korisnik u programu može pratiti svoj napredak, trenutni status ocjene, nadolazeće testove, osmisliti plan učenja te koristiti brojne funkcije kako bi si olakšao predviđanja i mogao se više usredotočiti na postizanje željenog rezultata. To se postiže kroz tri mogućnosti: praćenje ocjena, kalendar ispita, planiranje potrebnih ocjena za željeni prosjek.

_______Praćenje ocjena_______

Program podržava istodobno praćenje više predmeta koje korisnik po svojoj želji stvara i konfigurira svojstva premeta. Korisnik pritom može za svaki predmet stvoriti proizvoljan broj rubrika te konfigurirati određen način ocjenjivanja.

Konfiguriranje ocjena se izvodi tako da korisnik prvo odabire način računanja prosjeka. Program ga može izračunavati kao aritmetičku, geometrijsku ili harmonijsku sredinu. 

Svaki od ta tri načina podržava nekoliko načina vrednovanja ocjena:
•	Prvi i najčešći je da su sve  ocjene ravnopravne te sve utječu na prosjek jednakom „težinom“
•	Drugi način je da određene rubrike imaju svoju težinu odnosno koeficijent s kojim se množe ocjene iz te rubrike kod računanja prosjeka
•	Treći način je da se ocjene pojedine rubrike grupiraju u grupe od n članova ( korisnik odabire broj članova). Računa se srednja ocjena svake grupe koja se potom uvrštava u konačni račun prosjeka
•	Četvrti način je da ocjene određene rubrike utječu na konačnu ocjenu tako da je povisuju i snižavaju za određenu početno definiranu konstantu (ukoliko je pojedina ocjena rubrike veća od prosječne, ona podiže prosjek za određen broj, npr. Ocjena 4 podiže prosjek 3.21 za 0.02)
•	Peti način je da korisnik upiše svoj algoritam u obliku matematičke formule koji opisuje način vrednovanja ocjene

Korisnik potom upisuje ocjene kao u imenik te program automatski pokazuje trenutni prosjek ocjena tog predmeta.

_______Planiranje potrebnih ocjena________

Ova mogućnost programa pomaže korisniku kako bi mogao isplanirati postignuća na ispitima koja mora postići kako bi na kraju imao željeni prosjek ocjena. To se ostvaruje tako da korisnik za predmet postavi željeni prosjek. Program na temelju tih podataka računa koje najmanje ocjene korisnik mora dobiti u slijedećih n ocjena kako bi njegov krajnji prosjek ocjena bio prvi mogući prosjek koji je veći od zadanog prosjeka, ukoliko je to moguće.
Značajka funkcionira na dva načina:
•	Planiranje na temelju točno određenog broja ocjena
•	Planiranje sa brojem ocjena koji je manji ili jednak zadanom broju ocjena
Načini postizanja prosjeka:
•	Minimalni trud – računa potrebne ocjene koje su minimalne za željeni prosjek
•	Najbrže – računa potrebne ocjene kako bi se željeni prosjek što prije postigao, a zatim samo održavao
•	Postupni napredak – računa ocjene na način da su na početku potrebne manje ocjene koje s vremenom rastu
•	Prema težini – računa ocjene na način da uračunava koeficijent težine ocjena pri čemu za ocjene veće težine dopušta manju ocjenu, a za ocjene manje težine traži veću ocjenu

Program na taj način izračuna potrebne ocjene koje su za zadani način računanja potrebne za željeni prosjek. Ocjene koje se kasnije unose rezultiraju ažuriranju plana ocjena tako da ako je ocjena manja ostale očekivane ocjene rastu (ukoliko je moguće više postići zadani prosjek), a ako je ocjena veća, ostale očekivanje ocjene se smanjuju. U programu se također postavlja da li je potreban ispravak svake nedovoljne ocjene ili se ona uračunava u prosjek kao i ostale.

________Kalendar ispita__________

Program u sebi ima kalendar u koji korisnik može unijeti termine nadolazećih ispita. Korisnik u kalendar unosi termine ispita i koeficijent težine ispita. Na temelju toga program upozorava korisnika na približavanje ispita, te mu pokazuje koja ocjena je potrebna iz tog ispita kako bi bila u skladu s planiranim ocjenama.

Program će prvotno razvijati za Windows 10.
